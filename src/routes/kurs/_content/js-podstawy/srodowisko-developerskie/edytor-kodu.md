---
title: Edytor kodu
description: ''
order: 20
free: false
extra_links:
  - title: VS Code in 100 Seconds
    href: https://www.youtube.com/watch?v=KMxo3T_MTvY
  - title: Learn Visual Studio Code in 7min
    href: https://www.youtube.com/watch?v=B-s71n0dHUk
  - title: 25 VS Code Productivity Tips and Speed Hacks
    href: https://www.youtube.com/watch?v=ifTF3ags0XI
  - title: VS Code shortcuts & tips
    href: https://www.youtube.com/watch?v=9M58urr1CVQ
---

Dobry edytor kodu to narzędzie, które znacząco wpływa na wydajność i komfort pracy programisty. Oto kilka kluczowych cech, które powinien on posiadać:

- **Wydajność:** Szybkość ładowania i reagowania na zmiany w kodzie, szczególnie przy większych projektach.
- **Wsparcie dla wielu języków:** Możliwość pracy z różnymi językami programowania.
- **Personalizacja:** Opcje dostosowywania ustawień i interfejsu do indywidualnych potrzeb.
- **Rozszerzenia i wtyczki:** Możliwość dodawania dodatkowych funkcji, które ułatwiają pracę.
- **Wbudowane narzędzia do debugowania:** Pomagają szybko znaleźć i naprawić błędy w kodzie.
- **Integracja z systemami kontroli wersji:** Ułatwia współpracę i śledzenie zmian w kodzie.
- **Wsparcie dla refaktoryzacji:** Pomoc w ulepszaniu i upraszczaniu istniejącego kodu.

## Visual Studio Code – Najpopularniejszy wybór

[Visual Studio Code](https://code.visualstudio.com/) (VS Code) stał się jednym z najbardziej popularnych edytorów kodu, zwłaszcza w środowisku JavaScript. Oto kilka powodów, dla których programiści tak chętnie sięgają po VS Code:

- **Wieloplatformowość:** VS Code działa na Windows, MacOS i Linux.
- **Rozbudowane rozszerzenia:** Bogata biblioteka rozszerzeń, które wspierają prawie każdy język i narzędzie deweloperskie.
- **Integracja z Git:** Umożliwia łatwe zarządzanie kodem i współpracę.
- **Intuicyjny interfejs użytkownika:** Łatwy w użyciu, nawet dla początkujących.
- **Wysoka wydajność:** Mimo rozbudowanych funkcji, VS Code zachowuje szybkość działania.

Co ciekawe, sam VS Code jest [napisany w TypeScript](https://github.com/microsoft/vscode), czyli języku, który jest rozszerzeniem JavaScript.

W poniższych materiałach znajdziesz więcej informacji na instalcji i konfiguracji VS Code. Jeśli jednak wolisz używać innego edytora, nie ma problemu. Wszystkie materiały w tym kursie będą działać w dowolnym edytorze kodu. Przed przejściem do następnej lekcji, zainstaluj VS Code (lub inny wybrany przez Ciebie edytor) i sprawdź, czy działa poprawnie.

Na tym etapie nie musisz być jeszcze zaznajomiony ze wszystkimi funkcjami VS Code. Wystarczy, że zainstalujesz go i będziesz wiedział jak otworzyć plik i zapisać zmiany. Resztę funkcji poznasz w trakcie kursu 😉
