---
title: Wprowadzenie
description: ''
order: 10
free: false
---

Środowisko deweloperskie to zestaw narzędzi, które umożliwiają programistom tworzenie, testowanie i debugowanie aplikacji. W świecie programowania to właśnie środowisko deweloperskie stanowi fundament na którym buduje się wszelkie projekty. Bez względu na to, czy pracujesz nad prostą stroną internetową, czy zaawansowanym systemem dla dużych korporacji, środowisko deweloperskie zawsze będzie Ci potrzebne.

## Kluczowe elementy każdego środowiska deweloperskiego

- **Edytory kodu:** Są to programy takie jak Visual Studio Code czy Sublime Text, które umożliwiają wygodne pisanie i edytowanie kodu.
- **Kompilatory i interpretery:** Narzędzia te, takie jak GCC dla C++ czy Node.js dla JavaScript, przekształcają napisany kod w program, który można uruchomić na lokalnej maszynie (np. laptopie).
- **Systemy kontroli wersji:** Narzędzia takie jak Git pomagają w zarządzaniu zmianami w kodzie, umożliwiając współpracę między programistami.
- **Środowiska uruchomieniowe:** Dla niektórych języków, takich jak Java, potrzebne są specjalne środowiska uruchomieniowe, które pozwalają na wykonywanie aplikacji. W przypadku JavaScript, środowiskiem uruchomieniowym jest przeglądarka internetowa lub serwer.
- **Narzędzia do debugowania:** Pozwalają na identyfikację i naprawę błędów w kodzie.
- **Narzędzia do testowania:** Umożliwiają sprawdzenie, czy kod spełnia wszystkie wymagania i działa poprawnie.

## Dlaczego środowisko deweloperskie jest aż tak ważne?

- **Efektywność:** Dobre środowisko deweloperskie zwiększa produktywność, umożliwiając szybsze pisanie i testowanie kodu.
- **Współpraca:** Wspiera pracę zespołową, umożliwiając łatwą współpracę i dzielenie się kodem.
- **Standardyzacja:** Pomaga w utrzymaniu spójności kodu i standardów w całym projekcie.
- **Jakość i bezpieczeństwo:** Umożliwia stosowanie najlepszych praktyk w zakresie jakości kodu i bezpieczeństwa.

## Wybór środowiska deweloperskiego

Wybór odpowiedniego środowiska zależy od wielu czynników, takich jak język programowania, specyfika projektu czy preferencje osobiste. Ważne, by środowisko było dostosowane do potrzeb projektu i było wygodne dla programisty. Nas oczywiście interesuje środowisko dla JavaScript i to nim zajmiemy się w kolejnej lekcji.

## Czym jest IDE?

Mówiąc o środowisku developerskim, częśto możesz natknąć się na określenie **IDE**.

IDE (ang. Integrated Development Environment) to środowisko deweloperskie, które łączy w sobie wszystkie niezbędne narzędzia do tworzenia aplikacji. IDE jest zazwyczaj dostosowane do konkretnego języka programowania i oferuje wszystkie niezbędne funkcje, takie jak edytor kodu, kompilator, debugger, narzędzia do testowania itd. IDE jest zazwyczaj wykorzystywane przez programistów, którzy pracują nad dużymi projektami. IDE więc możemy traktować jako bardziej rozbudowany edytor tekstowy i kompleksowy rodzaj środowiska deweloperskiego.

W przypadku JvaScript wystarczy nam edytor tekstowy.
