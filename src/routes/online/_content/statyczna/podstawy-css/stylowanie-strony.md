---
title: Strona Portfolio
description: ''
order: 250
free: true
---

Zaczynamy w końcu tworzyć coś fajnego 🙂

Jak już wiemy po wstępie do tego projektu, będzie to strona typu portfolio. W projekcie tym starałem się zebrać jak najwięcej poznanych przez nas do tej pory tagów HTML oraz właściwości CSS.

Jeżeli odwzorowanie któregoś z elementu sprawi Ci problem, możesz zajrzeć do kodu na GitHubie, jednak staraj się to robić jak najrzadziej i zamiast tego szukaj rozwiązania w Internecie. Poznasz dzięki temu od razu wiele stron, blogów i serwisów, do których będziesz mógł wracać w przyszłości podczas dużo bardziej skomplikowanych projektów.

Gdy zapoznasz się już z całym kursem, wróć do tego projektu i spróbuj wykonać go jeszcze raz – tym razem korzystając już z całej wiedzy, jaką posiadasz.

Oceń wtedy sam, czy warto było poświęcić tyle czasu na naukę 🙂

## 🎯 Cel projektu

Właścicielem tej strony (albo naszym klientem) będzie pan Sherlock Holmes 🕵️‍♂️

Stworzymy dla niego prostą, czytelną stronę, na której będzie mógł oferować swoje usługi detektywistyczne. Dobrym pomysłem może być traktowanie tego projektu jako punktu wyjścia do trenowania wiedzy, którą zdobędziemy podczas kolejnych lekcji.

Przykładowo na stronie Pana Holmesa znajdują się puste linki, które docelowo mogą prowadzić do podstron z formularzem kontaktowym i formularzem zgłoszenia nowej sprawy. Gdy nauczysz się już, w jaki sposób tworzyć linki nawigacyjne oraz formularze, możesz wrócić do swojego projektu i wykorzystać tę wiedzę w praktyce tworząc link do nowej podstrony zawierającej formularz.

Strona również nie wygląda zbyt dobrze na urządzeniach mobilnych, więc po poznaniu odpowiednich technik związanych z responsywnością, będziesz mógł poprawić wygląd strony na mniejszych ekranach.

Nie ważne jak, ważne, abyś jak najszybciej zamieniał wiedzę teoretyczną w praktyczne rozwiązania 🙂

## Portfolio

- Zleceniodawca: Sherlock Holmes
- Link do strony: [Projekt portfolio](https://frontstackpl.github.io/portfolio/)
- Repozytorium: [GitHub](https://github.com/frontstackpl/portfolio)
