---
title: Właściwości CSS
description: ''
order: 240
free: false
extra_links:
  - title: 24+ ESSENTIAL CSS Properties Every Web Developer Should Know
    href: https://www.youtube.com/watch?v=oAkPcpzjDBI
---

<script>
 import Wlasciwosci from './wlasciwosci.svelte';
</script>

W trakcie ostatnich lekcji dowiedzieliśmy się już naprawdę sporo na temat stylowania strony. Każde zagadnienie omawiane osobno nie pokazuje jednak pełnej możliwości CSS. Dlatego też przychodzi w końcu ten moment, gdy należy połączyć wiedzę, którą już mamy na temat HTML i CSS i zbudować naszą pierwszą stronę internetową 🙂

Jednym z ciekawszych projektów, które możemy teraz zrealizować, może być strona typu Portfolio. Z dużym prawdopodobieństwem mogę stwierdzić, że będzie to jedna z pierwszych stron, którą stworzysz dla siebie w celu zaprezentowania swoich usług oraz być może umieścisz tam linki do innych zrealizowanych projektów. Warto więc przećwiczyć tworzenie tego typu strony już teraz. Na rynku znaleźć można również całkiem sporo zapytań odnośnie do wykonania stron portfolio (nazywanych czasami również “wizytówkami”) dla takich branż jak fryzjerzy, fotografowie, cukiernie itp.

Lekcje, notatki, wideo – to wszystko pozwala nam na to, żeby przyswoić sobie teorię, ale nic nie zastąpi nam wielogodzinnej praktyki i pracy samodzielnej. To właśnie dzięki niej nauczymy się rozwiązywać problemy, wyszukiwać interesujące nas informacje i co najważniejsze – będziemy w stanie pokazać efekty swojej pracy. A jak mówi się już od dawna – jedna linia kodu HTML potrafi wyrazić więcej niż tysiąc słów 🙂

W jednym z kolejnych tematów umieściłem prostą stronę, która została zrealizowana głównie przy zastosowaniu technik zaprezentowanych do tej pory w tym kursie. Może być to dobry sposób na przetestowanie i utrwalenie zdobytej do tego momentu wiedzy. Zamieszczony link do repozytorium GitHub pozwoli również na pobranie zastosowanych tam grafik oraz na podejrzenie kodu w przypadku, gdy utkniemy na jakimś momencie tworzenia strony.

Oczywiście nie należy ograniczać się tylko do tej jednej strony i ćwiczyć, ćwiczyć i jeszcze raz ćwiczyć poprzez realizację kolejnych projektów. Jeżeli posiadasz w głowie wizję swojej idealnej strony to świetnie – w końcu masz wiedzę, aby ją stworzyć. Jeżeli jednak brak Ci inspiracji, to w jednym z tematów znajduje się lista stron, na których znajdziesz gotowe projekty graficzne stron, które będziesz mógł próbować odtworzyć za pomocą HTML i CSS. Na tym etapie nauki pewnie jeszcze wiele z tych stron będzie dla Ciebie trudna do napisania, ale pamiętaj, że wszystko, co teraz zrobisz i wszystkie błędy, które popełnisz na etapie nauki, zaowocują większym doświadczeniem i coraz większą pewnością w tworzeniu profesjonalnych projektów. Staraj się nie kopiować kodu – to zupełnie nic nie daje, a jedynie tworzy złudzenie umiejętności tworzenia stron. Taka nauka nigdzie Cię nie zaprowadzi i wpadniesz do worka “przeciętniaków”, których prace to tak naprawdę jedna strona “sklecona” z dziesiątek innych.

Nie po to kupowałeś ten kurs i teraz poświęcasz swój czas, żeby zostać “przeciętniakiem” 😉
Nauka ➡ praktyka ➡ powtórka ➡ nauka 🔄. Tego schematu powinieneś trzymać się w początkowym okresie nauki tworzenie stron internetowych.

Zanim jednak przejdziemy do projektu, to zebrałem najbardziej popularne i najczęściej używane własności CSS. Na pewno będą przydatne podczas naszego pierwszego (a pewnie i każdego kolejnego 🙂) samodzielnego projektu.

Wielu z tych właściwości używaliśmy w różnych przykład, więc prawdopodobnie znasz już większość z nich 🙂

<Wlasciwosci />
