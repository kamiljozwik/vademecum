---
title: Gramy w flexbox 🕹️
description: ''
order: 110
free: false
extra_links:
  - title: Learn flexbox the easy way
    href: https://www.youtube.com/watch?v=u044iM9xsWU
  - title: Learn Flexbox CSS in 8 minutes
    href: https://www.youtube.com/watch?v=phWxA89Dy94
  - title: Flexbox Crash Course - 9 Layout Examples
    href: https://www.youtube.com/watch?v=xN1BkNItTRk
  - title: A guide to flexbox
    href: https://css-tricks.com/snippets/css/a-guide-to-flexbox/
    desc: Moim zdaniem jest to najlepsze źródło wiedzy na temat flexboxa
  - title: Flexbox - praktyczny tutorial CSS dla początkujących!
    href: https://www.youtube.com/watch?v=o_GnXwio5Hs
    desc: Ściąga dla gra flexbox froggy
---

Czy udało Ci się już przejść wszystkie poziomy w grze CSS Diner? Mam nadzieję, że tak, bo już czekają na nas kolejne gry – tym razem wymagające od nas umiejętnego używania właściwości związanych z CSS Flexbox. Jak się okazuje, technologia ta jest na tyle popularna, iż do naszej dyspozycji mamy aż cztery gry:

- [Flexbox Froggy 🐸](https://flexboxfroggy.com/#pl) – dostępna w polskiej wersji językowej mini gra, w której będziemy musieli pomóc żabkom dotrzeć do swoich listków.
- [Flexbox Defense ⚔](http://www.flexboxdefense.com/) – zamieniamy żabki na wieże strażnicze, które musimy ustawić w odpowiednich pozycjach na planszy. Co ciekawe, po prawidłowym ustawieniu wież na swoich miejscach uruchamiamy atak naszych wrogów. Następnie niczym Napoleon możemy obserwować, jak nasze wojsko radzi sobie z nadciągającymi przeciwnikami.
- [Flexbox Zombies 🧟‍♂️](https://flexboxzombies.com/p/flexbox-zombies) – tutaj z kolei czekają na nas złowrogie zombie, które musimy pokonać z pomocą naszego zamaskowanego bohatera wyposażonego w łuk i strzały. Gra jest całkiem przyjemna, niemal na każdym kroku dostaje wskazówki od naszego brodatego i również zamaskowanego mistrza.
- [Flex Box Adventure 🗡](https://codingfantasy.com/games/flexboxadventure) – gra z mocnym naciskiem na edukację. Zanim ją zaczniemy, możemy przeczytać sobie dość obszerne wyjaśnienie, w jaki sposób działa Flexbox, jak również na każdym kolejnym poziomie czeka na nas mnóstwo wyjaśnień i podpowiedzi. Głównym bohater w tym przypadku jest rycerz.

Jestem pewien, że po takiej dawce przygód Flexbox nie będzie już miał przed Tobą absolutnie żadnych tajemnic 🙂

Jeżeli jednak jeszcze flexbox sprawia Ci pewne problemy, skorzystaj z linków poniżej, aby rozszerzyć swoją wiedzę na jego temat.
