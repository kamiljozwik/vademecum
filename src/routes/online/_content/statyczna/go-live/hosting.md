---
title: Hosting
description: ''
order: 10
video: https://player.vimeo.com/video/567609367?h=671ac51546
video_length: '08:15'
free: false
extra_links:
  - title: Deploy Your Portfolio Site to GitHub Pages for Free!
    href: https://www.youtube.com/watch?v=XGcuxuhV-Jg
  - title: How to Create a Static Website for Free Using Amazon S3
    href: https://www.youtube.com/watch?v=H83xYoC3z4A
---

Gdy w końcu uda nam się stworzyć stronę, nad którą tak wytrwale pracowaliśmy, przyszedł w końcu czas na to, aby umieścić ją w Internecie. Dzięki temu będzie mógł obejrzeć ją każdy, kto zna jej adres lub wyszuka ją w wyszukiwarce (np. Google). W tej lekcji odstawimy już na bok pisanie kodu i zobaczymy, w jaki sposób możemy umieścić stronę na serwerze i jak poprawnie “podpiąć” ją pod konkretny adres URL (np. www.frontschool.pl).

W pierwszej kolejności zajmiemy się hostingiem strony, czyli umieszczeniem jej na publicznie dostępnym serwerze. Dzięki temu nasza strona już będzie dostępna w Internecie, jednak będzie prowadził do niej adres, którego nie będziemy mogli w pełni skonfigurować i będziemy musieli skorzystać z adresu wygenerowanego przez dostawcę hostingu.

My skorzystamy w tym przypadku z darmowego hostingu oferowanego przez GitHub i nazywającego się [GitHub Pages](https://pages.github.com/). Jest to bardzo dobra opcja do tego, aby zaprezentować swoje portfolio, przygotować swoją stronę wizytówkę, pokazywać klientowi aktualny postęp prac nad stroną, którą dla niego przygotowujemy bądź zaprezentować rekruterowi kilka naszych dotychczasowych projektów.

## GitHub Pages

Usługa ta jest dostępna dla użytkowników, którzy trzymają kod swojej strony w repozytorium [GitHub](https://github.com/). Dzięki temu nie musimy kopiować, kompresować ani wysyłać nigdzie naszego kodu – GitHub Pages po prostu weźmie kod, który już i tak mamy w repozytorium. Kolejną świetną opcją jest to, iż commitując nowe zmiany do konkretnego brancha repozytorium, nasza strona zostanie automatycznie zaktualizowana 🙂

## Alternatywy dla GitHub Pages

My na tym kursie uczymy się tworzyć strony i to na tym głównie się skupimy 🙂. Profesjonalnym hostingiem powinniśmy się zainteresować w momencie, gdy uda nam się pozyskać pierwszych klientów bądź ruch na naszej własnej stronie zacznie gwałtownie rosnąć do kilku tysięcy odwiedzin dziennie (czego jak najbardziej wszystkim życzę 🙂).

GitHub Pages jest bardzo łatwym, szybkim i przede wszystkim darmowym sposobem na to, aby pochwalić się światu naszą pracą, jednak może nie zdać egzaminu w przypadku stron z bardzo dużym ruchem. Wtedy należy rozważyć inny serwis hostingowy, który za dodatkową opłatą będzie oferował znacznie szybsze serwery. Kilka ciekawych usług, na których możemy hostować nasze projekty zarówno w planach darmowych, jak i płatnych znajdziemy na poniższej liście:

- [Netlify](https://www.netlify.com)
- [Vercel](https://vercel.com)
- [Google Cloud Storage](https://cloud.google.com/storage)
- [Firebase](https://firebase.google.com/products/hosting?hl=pl)
- [AWS S3](https://docs.aws.amazon.com/AmazonS3/latest/userguide/WebsiteHosting.html)

ale wróć tutaj dopiero wtedy, gdy będziesz się czuł na tyle komfortowo z tworzeniem stron internetowych, aby robić to w pełni profesjonalnie 🙂
