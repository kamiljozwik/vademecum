# Regulamin

Obowiązuje od dnia: 27.10.2023 r

Niniejszy Regulamin przeznaczony jest dla Użytkowników końcowych, którzy zawarli umowę o świadczenie usługi Platformy szkoleniowej w celu dostępu do materiałów cyfrowych umieszczonych na Platformie szkoleniowej znajdującej się pod adresem https://kursy.frontstack.pl

## § 1. Definicje

1. **Konto Użytkownika** – indywidualne, elektroniczne konto w ramach Usługi aktywowane dla Użytkownika w celu umożliwienia korzystania przez niego z Usługi.
2. **Konsument** – Użytkownik będący osobą fizyczną lub przedsiębiorcą dokonujący czynności prawnej (Umowa o świadczenie Usługi) niezwiązanej bezpośrednio z działalnością gospodarczą lub zawodową.
3. **Opłata** – określona w należność pieniężna za dostęp do Usługi świadczonej przez Usługodawcę na rzecz Użytkownika, której wysokość wskazana każdorazowo przy interesującym Użytkownika materiale szkoleniowym.
4. **Platforma szkoleniowa** – oprogramowanie internetowe udostępnione przez Usługodawcę w ramach Usługi umożliwiające świadczenie Usługi szkoleniowej oraz edukacyjnej na rzecz Użytkowników.
5. **Regulamin** – niniejszy Regulamin określający zasady świadczenia Usługi
6. **Strona internetowa Usługi** – strona internetowa prowadzona przez Usługodawcę, znajdująca się pod adresem https://kursy.frontstack.pl, prezentująca informacje związane z Usługą i umożliwiająca dostęp do Usługi, w tym złożenie Zamówienia.
7. **Termin ważności Usługi** – w przypadku usługi odpłatnej ostatni dzień, za który Użytkownik uiścił z góry Opłatę za świadczenie Usługi. (Usługodawca wskazuje termin ważności Usługi każdorazowo przy zakupie materiału szkoleniowego udostępnionego na Platformie szkoleniowej).
8. **Umowa** – Umowa o świadczenie Usługi odpłatnej w przypadku, gdy za korzystanie Usługi należna jest Opłata określona przez Usługodawcę lub nieodpłatnej w przypadku, gdy Usługodawca udostępnia materiały nieodpłatnie.
9. **Usługa** – usługa (w tym Usługa Cyfrowa) świadczona przez Usługodawcę na rzecz zarejestrowanego Użytkownika polegająca na udostępnianiu na Platformie szkoleniowej przez Usługodawcę odpłatnie lub nieodpłatnie (w zależności od dostępnej i wybranej przez Użytkownika opcji) treści cyfrowych (pojedynczy materiał lub grupa materiałów) i umożliwiająca Użytkownikowi dostęp do tych materiałów. Usługa **świadczona jest od momentu dokonania opłaty za zamówienia na zasadach określonych w Regulaminie do Terminu ważności Usługi lub – w przypadku usługi nieodpłatnej** – od momentu rejestracji przez Użytkownika.
10. **Usługodawca** – Platfoma szkoleniowa prowadzona jest przez Kamila Józwika prowadzącego działalność gospodarczą pod nazwą Kamil Józwik wpisaną do Centralnej Ewidencji i Informacji o Działalności Gospodarczej (CEIDG) prowadzonej przez ministra właściwego ds. gospodarki, NIP: 7742955790, REGON: 368509767,adres: Stefana Batorego 18/108, 02-591 Warszawa. Tel. kontaktowy: +48 600 074 215. Adres email: kontakt[@]frontstack.pl
11. **Ustawa o prawach konsumenta** – ustawa o prawach konsumenta z dnia 30 maja 2014 r. (Dz.U. z 2014 r. poz. 827) ze zm.
12. **RODO** – Rozporządzenie Parlamentu Europejskiego i Rady (UE) 2016/679 z dnia 27 kwietnia 2016 r. w sprawie ochrony osób fizycznych w związku z przetwarzaniem danych osobowych i w sprawie swobodnego przepływu takich danych oraz uchylenia dyrektywy 95/46/WE (ogólne rozporządzenie o ochronie danych) (Dz. U. UE. L. z 2016 r. Nr 119, str. 1 z późn. zm.).
13. **Ustawa Kodeks cywilny** – ustawa kodeks cywilny z dnia 23 kwietnia 1964 r. (Dz.U. Nr 16, poz. 93)
14. **Użytkownik** – osoba fizyczna, która ukończyła 18 lat, osoba fizyczna prowadząca działalność gospodarczą, osoba prawna, jednostka organizacyjna niebędąca osoba prawna, posiadająca pełną zdolność do czynności prawnych, która dokonała rejestracji na Platformie Szkoleniowej Usługodawcy.
15. **Treść cyfrowa** – dane wytwarzane i dostarczane w postaci cyfrowej.
16. **Usługa cyfrowa** – usługa pozwalająca Konsumentowi na:
    1. wytwarzanie, przetwarzanie, przechowywanie lub dostęp do danych w postaci cyfrowej,
    2. wspólne korzystanie z danych w postaci cyfrowej, które zostały przesłane lub wytworzone przez Konsumenta lub innych użytkowników tej usługi,
    3. inne formy interakcji za pomocą danych w postaci cyfrowej. Usługa Cyfrowa jest nabywana przez Konsumenta na podstawie Zamówienia.
17. **Zamówienie** – oświadczenie woli Użytkownika składane za pomocą formularza Zamówienia i zmierzające bezpośrednio do zawarcia Umowy.

## § 2. Postanowienia ogólne

1. Regulamin określa warunki i zasady udostępniania przez Usługodawcę na rzecz Użytkownika Usługi umożliwiającej Użytkownikowi dostęp do materiałów szkoleniowych i edukacyjnych na platformie szkoleniowej.
2. Postanowienia Regulaminu określają zasady korzystania z Usługi i dokonywania płatności, prawa i obowiązki Usługodawcy i Użytkownika.
3. Świadczenie przez Usługodawcę Usługi wymaga uprzedniego zawarcia Umowy i zaakceptowania przez Użytkownika warunków określonych w Regulaminie.

## § 3. Zawarcie umowy

1. Użytkownik może korzystać z Usługi wyłącznie w celu uzyskiwania dostępu do materiałów szkoleniowych (treści cyfrowych) udostępnionych przez Usługodawcę.
2. Dokonanie rejestracji na Platformie szkoleniowej Usługodawcy w celu świadczenia Usługi następuje poprzez:
   1. wypełnienie formularza rejestracyjnego dostępnego na Stronie internetowej Usługodawcy
   2. potwierdzenie przez Użytkownika zapoznania się z Regulaminem i jego akceptację w formie elektronicznej
   3. przesłanie uzupełnionego formularza rejestracyjnego do Usługodawcy poprzez wybór odpowiedniej funkcji w formularzu rejestracyjnym
   4. kliknięcie link aktywacyjny otrzymany przez Użytkownika na adres e-mail Użytkownika wskazany podczas rejestracji. Użytkownik zobowiązany jest do podania w trakcie rejestracji prawdziwych i aktualnych danych niezbędnych do świadczenia Usługi przez Usługodawcę tj. adres e-mail oraz hasło. W razie zmiany danych podanych w formularzu rejestracyjnym (poza zmianą hasła) Użytkownik zobowiązany jest do niezwłocznego zawiadomienia o tym Usługodawcy.
3. W celu złożenia Zamówienia na Usługę odpłatną zarejestrowany Użytkownik powinien dokonać następujących czynności:
   1. wybór materiału szkoleniowego na Platformie szkoleniowej Usługodawcy,
   2. dodanie materiału szkoleniowego do Koszyka poprzez kliknięcie odpowiedniego przycisku,
   3. wybór sposobu Opłaty,
   4. złożenie Zamówienia poprzez użycie odpowiedniego przycisku,
   5. zapłata za Zamówienie;
4. Po dokonaniu zapłaty, Użytkownik otrzyma wiadomość e-mail z potwierdzeniem dokonania Zamówienia.
5. Czas realizacji zamówienia jest liczony od momentu uzyskania pozytywnej autoryzacji płatności.
6. Umowa o świadczenie Usługi odpłatnej zawierana jest z chwilą otrzymania od Usługodawcy potwierdzenia, o którym mowa w ust. 4 i stanowi prawnie wiążącą umowę zawieraną pomiędzy Usługodawcą a Użytkownikiem. Umowa zostaje zawarta do końca Terminu ważności Usługi.
7. Umowa o świadczenie Usługi nieodpłatnej zawierana jest z chwilą otrzymania przez Użytkownika e-mail potwierdzenia dokonania rejestracji po kliknięciu linka aktywacyjnego otrzymanego przez Użytkownika na adres e-mail Użytkownika wskazany podczas rejestracji.
8. Konsument, który zawarł Umowę, może od niej odstąpić bez podania przyczyny, składając stosowne oświadczenie na piśmie w terminie 14 dni, licząc od dnia zawarcia Umowy. Do zachowania terminu wystarczy wysłanie oświadczenia przed jego upływem. W przypadku odstąpienia od Umowy, w zakresie nieuregulowanym Regulaminem zastosowanie znajdują postanowienia art. 27 i n. Ustawy o prawach konsumenta.
9. Za wyraźną zgodą Konsumenta wyrażoną przed złożeniem Zamówienia (w tym przed dokonaniem Opłaty), rozpoczęcie świadczenia Usługi przez Usługodawcę następuje z chwilą potwierdzenia przez Usługodawcę dokonania opłaty za Usługę zgodnie z Regulaminem, a zatem przed upływem terminu, o którym mowa w ust. 7 przewidzianego na odstąpienie od Umowy. Zgodnie z art. 38 pkt. 13 Ustawy o prawach konsumenta w przypadku wyrażenia zgody, o której mowa w zdaniu poprzednim, Konsumentowi nie przysługuje prawo do odstąpienia od Umowy, jeżeli Usługodawca spełni świadczenie przed upływem terminu, o którym mowa w ust.7.
10. Aby skorzystać z prawa odstąpienia od Umowy, konieczne jest:
    1. w przypadku Usługi nieodpłatnej: zamknięcie Strony internetowej Usługi;
    2. w przypadku Usługi odpłatnej: wysłanie jednoznacznej informacji o odstąpieniu na adres e-mail: kontakt[@]frontstack.pl
11. W przypadku, gdy Użytkownik wyraża wolę otrzymania faktury, powinien wypełnić odpowiedni formularz podczas składania Zamówienia lub poinformować o tym Usługodawcę przed dokonaniem opłaty poprzez wiadomość email na adres: kontakt[@]frontstack.pl

## § 3a. Postanowienia dotyczące przedsiębiorcy na prawach konsumenta

1. Przedsiębiorca prowadzący jednoosobową działalność gospodarczą jest objęty ochroną przewidzianą Ustawą o prawach konsumenta, pod warunkiem że Umowa, którą zawiera z Usługodawcą, nie ma charakteru zawodowego.
2. Osoba prowadząca działalność gospodarczą, o której mowa w ust. 1 niniejszego paragrafu jest objęta ochroną wyłącznie w zakresie:
   1. niedozwolonych postanowień umownych — tzw. klauzul abuzywnych,
   2. odpowiedzialności z tytułu rękojmi za wady fizyczne i prawne,
   3. prawa odstąpienia od umowy zawartej na odległość, zgodnie z §3 ust. 7 Regulaminu
3. Przedsiębiorca, o którym mowa w ust. 1 niniejszego paragrafu traci uprawnienia z tytułu ochrony konsumenckiej w przypadku, gdy Umowa, którą zawarł z Usługodawcą, ma charakter zawodowy, który jest weryfikowany na podstawie wpisu tego przedsiębiorcy w Centralnej Ewidencji i Informacji o Działalności Gospodarczej Rzeczypospolitej Polskiej, w szczególności wskazanych tam kodów Polskiej Klasyfikacji Działalności.
4. Przedsiębiorcy, o których mowa w pkt 1 niniejszego paragrafu nie są objęci ochroną instytucjonalną zapewnioną dla Konsumentów przez powiatowych rzeczników praw konsumenta, jak również Prezesa UOKiK.

## § 3b. Uprawnienie Konsumenta w związku z niezgodnością Treści cyfrowej i Usługi cyfrowej z umową

1. Konsument uprawniony jest do odstąpienia od zawartej Umowy o dostarczanie Treści cyfrowej lub Usługi cyfrowej, jeżeli Usługodawca nie dostarczył mu Treści cyfrowej lub Usługi cyfrowej w ustalonym terminie i pomimo wezwania go do ich dostarczenia nie dostarczył Treści cyfrowej bez nośnika, lub Usługi cyfrowej niezwłocznie, lub w wyraźnie uzgodnionym przez strony terminie.
2. Konsument uprawniony jest do odstąpienia od zawartej Umowy o dostarczanie Treści cyfrowej lub Usługi cyfrowej bez wzywania Usługodawcy do dostarczenia Treści cyfrowej lub Usługi cyfrowej, jeżeli:
   1. z oświadczenia Usługodawcy lub okoliczności wyraźnie wynikać będzie, że Usługodawca nie dostarczy Treści cyfrowej lub Usługi cyfrowej lub
   2. Konsument i Usługodawca uzgodnili lub z okoliczności zawarcia umowy wyraźnie wynika, że określony termin dostarczenia Treści cyfrowej lub Usługi cyfrowej miał istotne znaczenie dla Konsumenta a Usługodawca nie dostarczył ich w tym terminie
3. Jeżeli Treść cyfrowa lub Usługa cyfrowa są niezgodne z Umową o dostarczenie Treści cyfrowej, lub Usługi cyfrowej Konsument może żądać doprowadzenia ich do zgodności z umową, zgodnie z przepisami prawa.
4. Usługodawca ponosi odpowiedzialność za brak zgodności z Umową Treści cyfrowej lub Usługi cyfrowej dostarczanych jednorazowo, lub w częściach, który istniał w chwili ich dostarczenia.
5. Usługodawca doprowadza Treść cyfrową lub Usługę cyfrową do zgodności z umową w rozsądnym czasie od chwili, w której został poinformowany przez Konsumenta o braku zgodności z umowę, i bez nadmiernych niedogodności dla Konsumenta, uwzględniając ich charakter oraz cel, w jakim są wykorzystywane. Koszty doprowadzenia Treści cyfrowej lub Usługi cyfrowej do zgodności z umową ponosi Usługodawca.
6. Usługodawca może odmówić doprowadzenia Treści cyfrowej i Usługi Cyfrowej do zgodności z umową, jeżeli doprowadzenie do zgodności Treści Cyfrowej lub Usługi cyfrowej z umową jest niemożliwe albo wymagałoby nadmiernych kosztów dla Usługodawcy. Przy ocenie nadmierności kosztów dla przedsiębiorcy uwzględnia się wszelkie okoliczności sprawy, w szczególności znaczenie braku zgodności Treści cyfrowej lub Usługi cyfrowej z Umową oraz wartość Treści cyfrowej, lub Usługi cyfrowej zgodnych z Umową.
7. Treść cyfrowa lub Usługa cyfrowa są zgodne z Umową o dostarczanie Treści cyfrowej, lub Usługi cyfrowej, jeżeli zgodne z umową pozostają w szczególności ich:
   1. opis, rodzaj, ilość, jakość, kompletność, funkcjonalność, kompatybilność, interoperacyjność oraz dostępność wsparcia technicznego i aktualizacji;
   2. przydatność do szczególnego celu, do którego są potrzebne Konsumentowi, o którym Konsument powiadomił Usługodawcę najpóźniej w chwili zawarcia Umowy i który Usługodawca zaakceptował.
8. Ponadto Treść cyfrowa lub Usługa cyfrowa, aby mogły zostać uznane za zgodne z Umową, muszą:
   1. nadawać się do celów, w których zazwyczaj korzysta się z Treści cyfrowej lub Usługi cyfrowej tego rodzaju, z uwzględnieniem obowiązujących przepisów prawa, norm technicznych lub dobrych praktyk;
   2. występować w takiej ilości i mieć takie cechy, w tym funkcjonalność, kompatybilność, dostępność, ciągłość i bezpieczeństwo, jakie są typowe dla Treści cyfrowej lub Usługi cyfrowej tego rodzaju i których Konsument może rozsądnie oczekiwać, biorąc pod uwagę charakter Treści cyfrowej lub Usługi cyfrowej oraz publiczne zapewnienia złożone przez Usługodawcę, jego poprzedników prawnych lub osoby działające w jego imieniu, w szczególności w reklamie lub na etykiecie, chyba że Usługodawca wykaże, że:
      1. nie wiedział o danym publicznym zapewnieniu i oceniając rozsądnie, nie mógł o nim wiedzieć,
      2. przed zawarciem Umowy publiczne zapewnienie zostało sprostowane z zachowaniem warunków i formy, w jakich publiczne zapewnienie zostało złożone, lub w porównywalny sposób,
      3. publiczne zapewnienie nie miało wpływu na decyzję Konsumenta o zawarciu umowy;
   3. być dostarczane z akcesoriami i instrukcjami, których dostarczenia Konsument może rozsądnie oczekiwać;
   4. być zgodne z wersją próbną lub zapowiedzią, które zostały udostępnione Konsumentowi przez Usługodawcę przed zawarciem Umowy
9. Usługodawca informuje Konsumenta o aktualizacjach, w tym dotyczących zabezpieczeń, niezbędnych do zachowania zgodności Treści cyfrowej lub Usługi cyfrowej z umową oraz dostarcza je Konsumentowi przez czas:
   1. dostarczania Treści cyfrowej lub Usługi cyfrowej określony w Umowie, na podstawie której dostarczanie następuje w sposób ciągły, lub
   2. zasadnie oczekiwany przez Konsumenta, uwzględniając rodzaj Treści cyfrowej lub Usługi cyfrowej i cel, w jakim są wykorzystywane, oraz okoliczności i charakter umowy, jeżeli umowa przewiduje dostarczanie Treści cyfrowej lub Usługi cyfrowej jednorazowo lub częściami.
10. Jeżeli Konsument nie zainstaluje w rozsądnym czasie aktualizacji dostarczonych przez Usługodawcę zgodnie z pkt 10 powyżej, Usługodawca nie ponosi odpowiedzialności za brak zgodności Treści cyfrowej lub Usługi cyfrowej z Umową wynikający wyłącznie z braku aktualizacji, jeżeli:
    1. poinformował Konsumenta o aktualizacji i konsekwencjach jej niezainstalowania;
    2. niezainstalowanie lub niewłaściwa instalacja aktualizacji nie wynikały z błędów w instrukcji instalacji dostarczonej przez Usługodawcę.
11. Usługodawca nie ponosi odpowiedzialności za brak zgodności Treści cyfrowej lub Usługi cyfrowej z Umową w zakresie, o którym mowa w pkt 8 i 9, jeżeli Konsument, najpóźniej w chwili zawarcia Umowy, został wyraźnie poinformowany, że konkretna cecha Treści cyfrowej lub Usługi cyfrowej odbiega od wymogów zgodności z umową określonych w pkt 8 i 9 oraz wyraźnie i odrębnie zaakceptował brak konkretnej cechy Treści cyfrowej, lub Usługi cyfrowej.
12. Treść cyfrową lub Usługę cyfrową dostarcza się w najnowszej wersji dostępnej w chwili zawarcia Umowy o dostarczanie Treści cyfrowej, lub Usługi cyfrowej, chyba że strony postanowiły inaczej.
13. Konsument nie może odstąpić od Umowy, jeżeli Treść cyfrowa lub Usługa cyfrowa są dostarczane w zamian za zapłatę ceny, a brak zgodności Treści cyfrowej lub Usługi cyfrowej z Umową jest nieistotny.
14. Usługodawca ma obowiązek dokonać zwrotu Konsumentowi ceny należnej wskutek skorzystania z prawa odstąpienia od umowy lub obniżenia ceny niezwłocznie, nie później niż w terminie 14 dni od dnia otrzymania oświadczenia Konsumenta o odstąpieniu od Umowy lub obniżeniu ceny.
15. Usługodawca dokonuje zwrotu ceny przy użyciu takiego samego sposobu zapłaty, jakiego użył Konsument, chyba że Konsument wyraźnie zgodził się na inny sposób zwrotu, który nie wiąże się dla niego z żadnymi kosztami.
16. Zgłoszenia reklamacyjne związane z niezgodnością Treści cyfrowej lub Usługi cyfrowej z umową, w tym zgłoszenia żądania obniżenia ceny oraz realizacja uprawnienia do odstąpienia od Umowy o dostarczenie Treści cyfrowej lub Usługi cyfrowej może zostać wykonane przez Konsumenta poprzez przesłanie oświadczenia na adres e-mail: kontakt[@]frontstack.pl
17. Postanowienia niniejszego rozdziału w związku z niezgodnością Treści cyfrowej i Usługi cyfrowej z umową” stosuje się również do Przedsiębiorców na prawach konsumenta.

## § 3c. Uprawnienie Konsumenta do odstąpienia od Umowy o dostarczanie Treści cyfrowej lub Usługi cyfrowej

1. Konsument uprawniony jest do odstąpienia od zawartej w Sklepie Internetowym Umowy o dostarczenie Treści Cyfrowej na nośniku na zasadach określonych w §3 Regulaminu.
2. Konsument uprawniony jest do odstąpienia od Umowy o dostarczenie Treści Cyfrowej , w terminie 14 dni od dnia zawarcia ww. umowy, bez podawania przyczyny i bez ponoszenia kosztów
3. Konsument nie ponosi kosztów dostarczania Treści cyfrowych, które nie są zapisane na nośniku materialnym, jeżeli:
   1. Konsument nie wyraził zgody na spełnienie świadczenia przed upływem terminu do odstąpienia, o którym mowa powyżej w pkt 2 lub
   2. Konsument nie został poinformowany o utracie przysługującego mu prawa odstąpienia od Umowy w chwili udzielania takiej zgody, lub
   3. Usługodawca nie dostarczył Konsumentowi potwierdzenia zawarcia umowy na odległość na trwałym nośniku w rozsądnym czasie po jej zawarciu, najpóźniej w chwili dostarczenia Treści cyfrowej lub Usługi cyfrowej.
4. Konsument nie jest uprawniony do odstąpienia od:
   1. Umowy o dostarczanie Treści cyfrowej, za którą Konsument jest zobowiązany do zapłaty ceny, jeżeli Usługodawca rozpoczął świadczenie za wyraźną i uprzednią zgodą Konsumenta, który został poinformowany przed rozpoczęciem świadczenia, że po spełnieniu świadczenia przez Usługodawcę utraci prawo odstąpienia od umowy, i przyjął to do wiadomości, a Usługodawca przekazał Konsumentowi potwierdzenie, o którym mowa w art. 21 ust. 1 Ustawy
   2. Umowy o dostarczanie Usług cyfrowych, za które Konsument jest zobowiązany do zapłaty ceny, jeżeli Usługodawca wykonał w pełni usługę za wyraźną i uprzednią zgodą Konsumenta, który został poinformowany przed rozpoczęciem świadczenia, że po spełnieniu świadczenia przez Usługodawcę utraci prawo odstąpienia od Umowy, i przyjął to do wiadomości.
5. Uprawnienie do odstąpienia od Umowy o dostarczenie Treści cyfrowej lub Usługi cyfrowej może zostać zrealizowane przez Konsumenta poprzez przesłanie oświadczenia o odstąpieniu na adres e-mail kontakt[@]frontstack.pl
6. Do zachowania terminu odstąpienia wystarczy wysłanie oświadczenia przed jego upływem. W przypadku złożenia oświadczenia, o którym mowa w zdaniu poprzednim i przesłania go zgodnie z postanowieniami zdania poprzedniego Usługodawca niezwłocznie potwierdzi na trwałym nośniku (korespondencją elektroniczną, na adres e-mail podany w formularzu) otrzymania oświadczenia Klienta o odstąpieniu od Umowy o dostarczanie Treści cyfrowej lub Usługi cyfrowej.
7. Postanowienia niniejszego rozdziału stosuje się również do Przedsiębiorców na prawach konsumenta.

## § 4. Warunki świadczenia usług

1. Usługodawca świadczy Usługę za pośrednictwem sieci Internet.
2. Materiały szkoleniowe oraz edukacyjne udostępnione na Platformie Szkoleniowej Usługodawcy są autorstwa Usługodawcy lub posiada do nich prawa do udostępniania na Platformie i o ile nie wskazano inaczej, dostęp udzielony Użytkownikowi dotyczy możliwości ich niekomercyjnego wykorzystania na własny użytek.
3. Korzystanie z Usługi przez Użytkownika możliwe jest pod warunkiem korzystania z komputera i następujących przeglądarek internetowych: Firefox, Chrome, Opera, Safari, Edge – w najnowszych wersjach dostępnych na dzień 15 lutego 2023 r
4. Użytkownikowi nie przysługuje prawo pobrania (zwielokrotnienia trwałego) materiałów cyfrowych oraz ich instalowania ani publikowania lub powielania w inny sposób bez zgody Usługodawcy.
5. Treści cyfrowe będące przedmiotem Usługi są dostarczane poprzez podanie linku aktywującego, o którym mowa w ust.III.2 i w sposób tam wskazany. Treści dostępne są zdalnie, w przeglądarce, po zalogowaniu się na konto Użytkownika i dokonaniu zakupu (jakiekolwiek pliki lub linki do plików nie są wysyłane Użytkownikowi). Kopiowanie treści cyfrowych, ich powielanie i pobieranie jest zabronione.
6. W przypadku podejrzenia o nielegalne udostępnianie materiałów Usługodawca może zablokować klientowi dostęp do serwisu do czasu wyjaśnienia sprawy.
7. Kupujący wraz z dostępem do kursu otrzymuje dostęp do platformy dyskusyjnej, na której będzie mógł otrzymać od autora kursu wsparcie merytoryczne w odniesieniu do materiałów dydaktycznych zawartych w kursie.
8. Sprzedawca nie gwarantuje natychmiastowych odpowiedzi na pytania zadawane przez Kupującego 24 godziny i 7 dni w tygodniu.
9. Korzystanie z platformy dyskusyjnej przez Klienta jest dobrowolne.
10. Nie ma możliwości zakupu kursu bez dostępu do platformy dyskusyjnej.

## § 5. Płatności

1. Za świadczenie Usługi na rzecz Użytkownika należna jest Opłata, chyba że Usługodawca udostępnia określony materiał nieodpłatnie.
2. Za Usługę Użytkownik płaci z góry, przed rozpoczęciem świadczenia Usługi.
3. Wszystkie ceny podane są w walucie PLN (polski złoty).
4. Warunkiem uruchomienia Usługi odpłatnej jest dokonanie Opłaty w wysokości, która została określona przy interesującym Użytkownika materiale udostępnionym na Platformie Szkoleniowej przez Usługodawcę.
5. Użytkownik uiszcza opłaty za Usługę za okres, który został wskazany przy interesującym Użytkownika materiale szkoleniowym udostępnionym na Platformie szkoleniowej przez Usługodawcę. Usługa świadczona jest do Terminu ważności Usługi.
6. W celu dokonania Opłaty za Usługę Użytkownik wybiera jedną z następujących metod płatności:
   1. Płatność BLIK (realizowana za pomocą systemu płatności PayNow)
   2. Przelew online / błyskawiczny (realizowany za pomocą systemu płatności PayNow)
   3. Przelew tradycyjny
7. W przypadku dokonania Opłaty za pośrednictwem systemu płatności PayNow Użytkownik powinien dodatkowo zaakceptować regulamin tegoż systemu płatności.
8. Informacja o otrzymaniu płatności wysyłana jest automatycznie (w przypadku płatności przez system PayNow) lub przez Usługodawcę w momencie zaksięgowania wpłaty na koncie Usługodawcy w przypadku wybrania opcji Opłaty w drodze przelewu tradycyjnego. W przypadku, gdy w Terminie ważności Usługi Usługodawca nie otrzyma od Użytkownika Zamówienia na przedłużenie Usługi, zamówiona Usługa zostaje zablokowana, a Umowa wygasa.
9. O ile co innego nie wynika z innych regulaminów Usługodawcy, w tym w szczególności regulaminów promocji organizowanych przez Usługodawcę „cena regularna” lub „cena normalna” oznacza jednocześnie najniższą cenę Usługi, jaka obowiązywała w okresie 30 dni przed wprowadzeniem obniżki lub innej promocji.
10. Sklep nie obsługuje płatności gotówkowych.
11. Użytkownik zgadza się na przesyłanie dokumentów dotyczących zakupu drogą elektroniczną na adres e-mail podany w trakcie składania zamówienia.

## § 6. Reklamacje

1. Użytkownik ma prawo zgłaszać reklamację, w przedmiocie niewykonania lub nienależytego wykonania Usługi.
2. Użytkownik powinien zgłosić Usługodawcy wszelkie reklamacje, o których mowa w ust. 1 najpóźniej w terminie 14 dni kalendarzowych od dnia wystąpienia usterki / błędu / wady.
3. Wszelkie reklamacje dotyczące Usługi powinny być zgłaszane pocztą elektroniczną na adres: kontakt[@]frontstack.pl
4. W zgłoszeniu reklamacji Użytkownik powinien opisać występujący błąd lub wadę oraz określić czas, miejsce i okoliczności jej występowania (wraz z podaniem wersji i nazwy przeglądarki, na której błąd lub wada występuje).
5. Zgłoszona reklamacja podlega rozpoznaniu w terminie 14 dni od jej otrzymania przez Usługodawcę. W tym terminie Usługodawca zobowiązany jest do przedstawienia Użytkownikowi (poczta elektroniczna na adres wskazany w trakcie rejestracji lub na piśmie) swojego stanowiska w sprawie zgłoszonej reklamacji wraz z uzasadnieniem.
6. Usługodawca nie świadczy wsparcia technicznego ani pomocy dotyczącej obsługi oprogramowania zainstalowanego na komputerze / telefonie / tablecie czy innym urządzeniu Użytkownika.

## § 7. Ochrona danych osobowych

1. Administratorem danych osobowych Użytkowników w rozumieniu przepisów Ustawy o ochronie danych osobowych jest Usługodawca.
2. Usługodawca zapewnia ochronę powierzanych mu przez Użytkowników do przetwarzania danych osobowych. Przetwarzanie danych osobowych odbywa się zgodnie z przepisami obowiązującego prawa dotyczącego ochrony danych osobowych, a w szczególności w: RODO, Ustawie o świadczeniu usług drogą elektroniczną oraz odpowiednich aktach wykonawczych do tych ustaw. Przetwarzanie danych osobowych Użytkowników następuje w celu zapewnienia prawidłowej realizacji Usługi (art. 6 ust. 1 lit b RODO), informowania Użytkowników o Usługodawcy i świadczonych przez niego usługach (art. 6 ust. 1 lit. f RODO) oraz w innych celach jeśli Użytkownik wyrazi na to odrębną, wyraźną zgodę (art. 6 ust. 1 lit a RODO).
3. Usługodawca może ujawniać informację dotyczących Użytkowników właściwym organom bądź osobom trzecim, które zgłoszą żądanie udzielenia takich informacji jeżeli jest to zgodne z przepisami obowiązującego w Polsce prawa. Poza tym, informacje dotyczące Użytkownika nie zostanie ujawniona żadnej osobie trzeciej, bez wyraźnej zgody Użytkownika.
4. W ramach realizacji Usługi przetwarzane są następujące dane osobowe Użytkowników: adres e-mail. Udostępnianie danych osobowych przez Użytkowników ma charakter dobrowolny, jednak jest konieczne do realizacji Usługi. W przypadku dokonania rejestracji w celu otrzymania faktury dodatkowo mogą być przetwarzane dane związane z jej wystawieniem, takie jak: imię i nazwisko, adres, NIP, nazwa firmy – podanie wskazanych danych jest niezbędne w celu wystawiania faktury zgodnie z prawem podatkowym.
5. Każdy Użytkownik ma prawo dostępu do treści swoich danych osobowych, prawo ich poprawiania, uzupełniania oraz prawo żądania zaprzestania przetwarzania danych i ich usunięcia. Użytkownikowi przysługuje również prawo do uzyskania kopii danych, przenoszenia danych oraz wniesienia sprzeciwu lub skargi do organu nadzorczego. W tym celu należy wysłać mail na adres: kontakt[@]frontstack.pl. Użytkownik zostanie poinformowany o realizacji prawa w ciągu 30 dni, przy czym termin ten może zostać przedłużony w przypadku spraw szczególnie skomplikowanych do maksymalnie 3 miesięcy, o czym Użytkownik zostanie wcześniej poinformowany.
6. Usługodawca zobowiązuje się do przechowywania danych osobowych Użytkowników wyłącznie do czasu:
   1. kiedy będzie to niezbędne z uwagi na obowiązujące przepisy prawa podatkowego;
   2. kiedy będzie to niezbędne do obrony przed potencjalnymi roszczeniami;
   3. Użytkownik cofnie zgodę na przetwarzanie danych osobowych – wówczas, gdy zgoda była podstawą do przetwarzania;
   4. zostanie przyjęty sprzeciw Użytkownika wobec przetwarzania danych osobowych – w przypadku gdy podstawą przetwarzania danych był uzasadniony interes Usługodawcy lub gdy dane były przetwarzane w celu marketingu bezpośredniego, w tym profilowania.
7. Usługodawca stosuje odpowiednie środki techniczne i organizacyjne zapewniające bezpieczeństwo danych osobowych udostępnionych przez Klientów, w szczególności uniemożliwiające dostęp do nich osób trzecich lub ich przetwarzanie z naruszeniem przepisów prawa, zapobiegające utracie danych, ich uszkodzeniu lub zniszczeniu.

## § 8. Odpowiedzialności

1. Sprzedający nie ponosi odpowiedzialności za:
   1. działania podmiotów obsługujących sprzęt i oprogramowanie zapewniające prawidłowy i nieprzerwany dostęp do Internetu,
   2. brak dostępności Platformy spowodowany awarią systemu łączności telekomunikacyjnej oraz za inne skutki wadliwego lub nieprawidłowego działania łączy telekomunikacyjnych i wywołanych przez nie szkód,
   3. jakiekolwiek szkody powstałe w wyniku korzystania przez Klienta z Platformy w sposób niezgodny z Regulaminem lub przepisami prawa,
   4. jakiekolwiek szkody wyrządzone osobom trzecim będące wynikiem podania przez kupującego sprzecznych z prawdą danych przy rejestracji lub płatności.
2. Kupujący zobowiązuje się do nieudostępniania danych logowania osobom trzecim.

## § 9. Postanowienia końcowe

1. Regulamin może ulec zmianie z powodu:
   1. konieczności dostosowania Regulaminu do przepisów prawa
   2. konieczności dostosowania Regulaminu do zalecenia, interpretacji, orzeczenia, postanowienia lub decyzji organu władzy publicznej, lub orzeczenia sądowego, o ile mają wpływ na treść Regulaminu
   3. wprowadzenia nowych usług, zmiany zakresu lub charakteru usług
   4. zmiany warunków technicznych świadczenia usług
   5. zmiany zakresu działalności Usługodawcy
   6. korekta błędów stylistycznych, literówek, inne zmiany niemające merytorycznego charakteru.
2. O treści zmian Regulaminu Użytkownik zostanie poinformowany przez umieszczenie przez Usługodawcę na stronie internetowej Usługi informacji o zmianie Regulaminu.
3. Poinformowanie o zmianie Regulaminu, nastąpi nie później niż na 14 dni kalendarzowych przed wprowadzeniem zmienionego Regulaminu.
4. W sprawach nieuregulowanych niniejszym Regulaminem zastosowanie mają przepisy prawa polskiego, w szczególności Kodeksu cywilnego, Ustawy o prawach konsumenta, Ustawy o świadczeniu usług drogą elektroniczną. Niedopuszczalne jest udostępnianie przez Usługodawcę, jak i Użytkowników materiałów pozbawionych ważnych licencji lub naruszających prawa autorskie, materiałów o charakterze pornograficznym, treści promujących rasizm, przemoc, pogardę, obraźliwych lub niezgodnych z prawem – w przypadku udostępniania lub promowania takich materiałów mogą one zostać usunięte
5. Ewentualne spory powstałe w związku lub przy okazji wykonania Usługi, strony zobowiązują się rozstrzygać w drodze wzajemnych negocjacji lub mediacji, a w przypadku braku osiągnięcia porozumienia, spory te zostaną poddane pod rozstrzygnięcie sądu właściwego dla siedziby Usługodawcy lub – w przypadku gdy stroną Umowy jest Konsument – sądu właściwego według właściwości według wyboru Konsumenta.
6. Szczegółowe informacje dotyczące możliwości skorzystania przez Konsumenta z pozasądowych sposobów rozpatrywania reklamacji i dochodzenia roszczeń oraz zasady dostępu do tych procedur dostępne są w siedzibach oraz na stronach internetowych powiatowych (miejskich) rzeczników konsumentów, organizacji społecznych, do których zadań statutowych należy ochrona konsumentów, Wojewódzkich Inspektoratów Inspekcji Handlowej oraz pod następującymi adresami internetowymi Urzędu Ochrony Konkurencji i Konsumentów:
   1. http://.uokik.gov.pl/spory_konsumenckie.php
   2. http://www.uokik.gov.pl/sprawy_indywidualne.php
   3. http://www.uokik.gov.pl/wazne_adresy.php
7. Konsument posiada następujące przykładowe możliwości skorzystania z pozasądowych sposobów rozpatrywania reklamacji i dochodzenia roszczeń:
   1. uprawniony jest do zwrócenia się do stałego polubownego sądu konsumenckiego, działającego przy Inspekcji Handlowej, z wnioskiem o rozstrzygnięcie sporu wynikłego z zawartej umowy sprzedaży;
   2. uprawniony jest do zwrócenia się do wojewódzkiego inspektora Inspekcji Handlowej, zgodnie z art. 36 ustawy z dnia 15 grudnia 2000 r. o Inspekcji Handlowej (Dz.U. 2001 nr 4 poz. 25 ze zm.), z wnioskiem o wszczęcie postępowania mediacyjnego w sprawie pozasądowego rozwiązywania sporu;
   3. może uzyskać bezpłatną pomoc w sprawie rozstrzygnięcia sporu między Klientem a Sprzedawcą, korzystając także z bezpłatnej pomocy powiatowego (miejskiego) rzecznika konsumentów lub organizacji społecznej, do której zadań statutowych należy ochrona konsumentów (m.in. Federacja Konsumentów, Stowarzyszenie Konsumentów Polskich)
   4. Konsument może złożyć skargę za pośrednictwem platformy internetowej ODR: http://ec.europa.eu/consumers/odr/. Platforma ODR stanowi także źródło informacji na temat form pozasądowego rozstrzygania sporów mogących powstać pomiędzy przedsiębiorcami i Konsumentami.
8. O ile z Regulaminu lub z bezwzględnie obowiązujących przepisów prawa nie wynika nic innego, jakakolwiek korespondencja kierowana do Użytkownika jest przesyłana za pośrednictwem poczty elektronicznej – na adres e-mail wskazany przez Użytkownika w trakcie rejestracji na Platformie szkoleniowej jako adres do kontaktu lub na inny adres e-mail, o ile z okoliczności wynika, że jest to adres Użytkownika (np. adres ten został zamieszczony na papierze firmowym Użytkownika, na stronie internetowej Użytkownika, w KRS lub innych rejestrach itp.). W szczególności Usługodawca jest upoważniony do przesyłania w sposób określony w zdaniu pierwszym wszelkich wezwań, zawiadomień, oświadczeń o rozwiązaniu Umowy, oświadczeń o potrąceniu itp. Postanowienia powyższe nie wyłączają możliwości doręczenia korespondencji w inny sposób, w tym w szczególności listem poleconym.
9. Niniejszy Regulamin wchodzi w życie z dniem 15.02.2023 i zostaje udostępniony Użytkownikowi na adres email wskazany w toku rejestracji.
